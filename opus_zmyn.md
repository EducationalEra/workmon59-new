<div id="hypercomments_widget" class="js-hypercomments-widget invisible"></div>

1. [Опис ключових змін до проекту оновленої програми](#opus)
2. [Детальна таблиця з коментарями до програм та зворотнім зв’язком модераторів](#table)

#### Опис ключових змін  до проекту оновленої  програми {#opus}

<p align="center"><b>Звіт про роботу, виконану робочою групою  з оновлення програми «Трудове навчання 5-9 класи»</b></p>

1.	У змісті навчальної програми впроваджено компетентнісний підхід у дусі «Нової школи» з неухильним дотриманням усіх положень чинного держстандарту середньої освіти.
2.	У  проекті пояснювальної записки розкрито загальну мету шкільної освіти, стисло розкрито сутність компетентнісного підходу  і, зокрема, роль предмету трудове навчання у його реалізації. 
3.	Окреслено сутність ключових і предметних компетентностей, наведені роз'яснення, які стосуються якісних змін програми, спрямовані на вироблення учителем конкретного і зрозумілого алгоритму дій для запровадження компетентнісного підходу.
4.	До змісту і побудови навчальної програми внесено зміни: повністю переписані «державні вимоги до загальноосвітньої підготовки учнів», і замінено їх на «очікувані результати навчально-пізнавальної діяльності учнів» за принципом компетентнісного підходу, що дало змогу значно скоротити змістове наповнення програми, вилучити штучний та другорядний матеріал, який не впливає на одержання очікувань і не сприяє реалізації компетентнісного підходу. 
5.	Результат навчання структуровано за логікою діяльнісного (компетентнісного) навчання і відповідно складається з таких компонентів: діяльнісний, знаннєвий, ціннісний.
6.	У змісті навчальної програми прописані і наповнені конкретним навчальним матеріалом  наскрізні змістові лінії, для залучення учнів до формування у них ключових і предметних компетентностей.
7.	Внесено зміни до визначення і опису навчального матеріалу більше ніж 30 тем програми.
8.	Скорочено і оптимізовано зміст основних технологічних операцій, наприклад: уточнено технологію оздоблювальних робіт шляхом відокремлення таких понять як «опорядження» та «оздоблення» тощо.
9.	Вилучено операції, які не відповідають сучасним тенденціям розвитку сучасних технологій або є шкідливими для дітей, як-от: рубання металу зубилом, лакування виробу тощо.
10.	Зменшено кількість годин, які відводяться на вивчення варіативних модулів і за рахунок цього створено умови, за яких може вивчатись більша кількість варіативних модулів, так у 5-6 класах — 3 навчальних модулі по 12 годин на  вивчення кожного, у 7-9 класах — 2 навчальних модулі, по 8 годин відповідно.
11.	Для врахування особливостей матеріально-технічної бази та досвіду і професійного рівня підготовки різних учителів з володіння технологіями, запропоновано збільшення його академічної автономії. Для цього внесено наступні зміни: навчальні години, які відводяться на вивчення тем програми не регламентуються і їх кількість  може обиратись  на розсуд учителя із загальної кількості, а у змісті програми визначено лише години по розділах програми. Також, у варіативній частині програми, технологію виготовлення спроектованого виробу учитель конструює на власний розсуд спільно з учнями, натомість обов'язковим є дотримання лише очікуваних результатів навчально-пізнавальної діяльності. Для цього розроблено і складено «план-схему з вивчення варіативних модулів», яка лише орієнтує на кінцевий (компетентнісний)  результат, однак не обмежує учителя у способах його досягнення. 

#### Детальна таблиця з коментарями до програм та зворотнім зв’язком модераторів{#table}

Для того, щоб детально ознайомитися з врахованими/неврахованими коментарями дописувачів на EdEra під час першого етапу обговорення, перейдіть за посиланням. 
<br>

<center><a href="https://drive.google.com/file/d/0B2LCoyWVMpMSbUJrdjhxZWtoMnc/view?usp=sharing" target="_blank"><button type="button" class="btn btn-primary" aria-haspopup="true" aria-expanded="false">Таблиця з коментарями</button></a></center>

<div class="js-hypercomments-container">
    <a href="http://hypercomments.com" class="hc-link" title="comments widget">comments powered by HyperComments</a>
</div>