<div id="hypercomments_widget" class="js-hypercomments-widget invisible"></div>

Обов’язкова для вивчення складова
=============================================

<p>Обов&rsquo;язкова для вивчення складова обирається школою із запропонованих <strong>блоків</strong> залежно від умов поділу на групи хлопців і дівчат, кадрового забезпечення та інтересів учнів.</p>

<table>
  <tr>
    <td width="100%" align="center" colspan="4"><b>5 клас</b></td>
  </tr>
  <tr>
    <td  colspan="2" style="vertical-align:top !important;">Блок 1. Технологія виготовлення виробів із фанери та ДВП</td>
    <td  colspan="2" style="vertical-align:top !important;">Блок 2. Технологія виготовлення текстильних виробів з аплікацією</td>
  </tr>
  <tr>
    <td width="100%" align="center" colspan="4"><b>6 клас</b></td>
  </tr>
  <tr>
    <td colspan="2" style="vertical-align:top !important;">Блок 1. Технологія виготовлення виробів із тонколистового металу та дроту </td>
    <td colspan="2" style="vertical-align:top !important;">Блок 2. Технологія виготовлення вишитих виробів </td>
  </tr>
  <tr>
    <td width="100%" align="center" colspan="4"><b>7 клас</b></td>
  </tr>
  <tr>
    <td colspan="2" style="vertical-align:top !important;">Блок 1. Технологія виготовлення виробів із деревини </td>
    <td colspan="2" style="vertical-align:top !important;">Блок 2. Технологія виготовлення виробів в’язаних гачком </td>
  </tr>
  <tr>
    <td width="100%" align="center" colspan="4"><b>8 клас</b></td>
  </tr>
  <tr>
    <td width="32%" style="vertical-align:top !important;">Блок 1. Технологія виготовлення виробів із сортового прокату та листового металу </td>
    <td colspan="2" width="33%" style="vertical-align:top !important;">Блок 2. Технологія виготовлення  швейних виробів </td>
    <td width="35%" style="vertical-align:top !important;">Блок 3. Технологія виготовлення виробів інтер’єрного призначення  </td>
  </tr>
  <tr>
    <td width="100%" align="center" colspan="4"><b>9 клас</b></td>
  </tr>
  <tr>
    <td width="32%" style="vertical-align:top !important;">Блок 1. Технологія виготовлення комплексного виробу  </td>
    <td colspan="2" width="33%" style="vertical-align:top !important;">Блок 2. Технологія виготовлення виробів, в’язаних спицями  </td>
    <td width="35%" style="vertical-align:top !important;">Блок 3. Технологія виготовлення виробів в українському  етнічному стилі</td>
  </tr>
</table>

<p>Кожен блок обов&rsquo;язкової для вивчення складової містить чотири розділи:</p>
<ul>
<li>Основи матеріалознавства.</li>
<li>Технологія виготовлення виробів.</li>
<li>Основи техніки, технологій і проектування.</li>
<li>Технологія побутової діяльності.</li>
</ul>
<p>Під час вивчення розділу &laquo;Основи матеріалознавства&raquo; учні ознайомляться з тими матеріалами та їх властивостями, які будуть використовувати в роботі під час освоєння обраного блоку.</p>
<p>Розділ &laquo;Технологія виготовлення виробів&raquo; є основним у кожному блоці. Під час його вивчення учні ознайомлюються з послідовністю виготовлення виробу, операціями, інструментами, пристосуваннями, які при цьому застосовуються, виготовляють виріб.</p>
<p>Розділ &laquo;Основи техніки, технологій і проектування&raquo; ознайомлює учнів із технікою, механізмами, машинами, сучасними технологіями та процесами.</p>
<p>В цьому розділі також передбачено вивчення основ проектної діяльності, яка буде впроваджуватися при вивченні варіативних модулів. Вивчення теми &laquo;Основи проектної діяльності&raquo; можливе за двома варіантами: 1) останньою темою обов&rsquo;язкової для вивчення складової, після якої відразу планується вивчення варіативних модулів; 2) під час освоєння варіативних модулів.</p>
<p>Для набуття учнями корисних навичок під час навчального процесу програмою передбачено розділ &laquo;Технологія побутової діяльності&raquo;. Особливість цього розділу полягає в тому, що кожна його тема може вивчатися в&nbsp; будь-який час не порушуючи при цьому календарний план. Це може бути після закінчення розділу, блоку чи модуля; перед закінченням чи на початку четверті, семестру, навчального року; у випадках, коли учні з тих чи інших причин (багато відсутніх, непідготовлені до уроку, релігійні чи шкільні свята тощо) не можуть виконати заплановану роботу.</p>
<p>Порядок вивчення розділів і тем обов&rsquo;язкової для вивчення складової визначено навчальною програмою.</p>
<p>У змісті навчальної програми визначено лише години по розділах програми. Кількість навчальних годин, які відводяться на вивчення тем визначається учителем із загальної кількості виділеної на розділ.</p>


<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>