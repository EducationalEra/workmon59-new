<div id="hypercomments_widget" class="js-hypercomments-widget invisible"></div>

Наскрізні лінії
=============================================

<p>Для формування ключових і предметних компетентностей у зміст кожного предмету закладено наскрізні змістові лінії: &laquo;<strong>Екологічна безпека та сталий розвиток&raquo;,&nbsp; &laquo;Громадянська відповідальність&raquo;, &laquo;Здоров'я і безпека&raquo;, &laquo;Підприємливість та фінансова грамотність&raquo;.</strong></p>
<p>Призначення&nbsp; наскрізних інтегрованих&nbsp; змістових ліній &ndash; формування в учнів здатності застосовувати знання й уміння з різних предметів у реальних життєвих ситуаціях або виконання практичних завдань наближених до життя.</p>
<p>Результатом вивчення наскрізних змістових ліній є процес формування ключових компетентностей, які характеризуються&nbsp; доповненням учнівського досвіду з урахуванням їхніх природних нахилів та здібностей, професійних намірів, наявних готових знань з різних предметів.</p>
<p>Змістова лінія&nbsp; <strong>&laquo;Екологічна безпека та сталий розвиток&raquo;</strong> націлена на формування в учнів соціальної активності, відповідальності та екологічної свідомості, готовності брати участь у вирішенні питань збереження довкілля і розвитку суспільства, усвідомлення важливості сталого розвитку для майбутніх поколінь.</p>
<p><strong>Учнів 5</strong>&ndash;<strong>6 класів у процесі трудового навчання орієнтують: </strong>на розуміння ролі деревини, як важливого екологічного ресурсу у збереженні довкілля; формування уявлення про сучасні технології виготовлення конструкційних матеріалів; усвідомлення важливості вибору миючих засобів та їх впливу на довкілля.</p>
<p><strong>Учнів 7</strong>&ndash;<strong>9 класів у процесі трудового навчання орієнтують: </strong>на усвідомлення важливості безвідходного виробництва; розуміння шкідливого впливу штучних матеріалів на навколишнє середовище; обґрунтування значення штучних матеріалів для збереження природних ресурсів.</p>
<p><strong>&laquo;Громадянська відповідальність&raquo; </strong>націлена на формування відповідального члена громади і суспільства, що розуміє принципи і механізми функціонування суспільства, а також важливість національної ініціативи; спирається у своїй діяльності на культурні традиції і вектори розвитку держави.</p>
<p><strong>Учнів 5</strong>&ndash;<strong>6 класів у процесі трудового навчання орієнтують: </strong>визначати у співпраці з учителем та іншими учнями алгоритм взаємодії в майстерні для розв'язання практичних соціально значимих завдань чи&nbsp; проектів; на усвідомлення важливості дотримуватися етикету для створення власного позитивного іміджу; усвідомлення важливості використання в побуті, миючих засобів що не наносять шкоди навколишньому середовищу<strong>.</strong></p>
<p><strong>Учнів 7</strong>&ndash;<strong>9 класів </strong><strong>у процесі трудового навчання&nbsp; орієнтують: </strong>на&nbsp; здатність&nbsp; обґрунтовувати власну позицію щодо галузей застосування конструкційних матеріалів, технології їх обробки;&nbsp; уміння оцінювати результати власної діяльності; усвідомлювати власний вибір майбутньої професії, критично ставитись до цього вибору.</p>
<p>Вивченням питань, що належать до змістової лінії <strong>&laquo;Здоров'я і безпека&raquo;</strong> прагнуть сформувати учня як духовно, емоційно, соціально і фізично повноцінного члена суспільства, який здатний дотримуватися здорового способу життя і формувати безпечне життєве середовище.</p>
<p><strong>Учнів&nbsp; 5</strong>&ndash;<strong>6 класів у процесі трудового навчання орієнтують: </strong>розуміти&nbsp; необхідність дотримання правил безпечної праці та організації робочого місця; безпечно користуватися побутовими електроприладами; дотримуватися послідовності дій при виявленні пошкоджень чи несправностей побутових електроприладів; критично ставитись до інформації про товари для збереження власного здоров'я.</p>
<p><strong>Учнів 7</strong>&ndash;<strong>9 класів </strong><strong>у процесі трудового навчання орієнтують: </strong>дотримуватись правил безпечної праці при виконанні технологічних операцій; розуміти&nbsp; шкідливий вплив фарбових матеріалів на здоров'я людини та способи запобігання від їхньої дії; доглядати одяг, взуття та дотримуватися відповідних санітарно-гігієнічних вимог; розпізнавати маркування пластмас для виявлення впливу штучних матеріалів на власне здоров'я та навколишнє середовище; розуміти чинники впливу хімічних матеріалів на здоров'я людини.&nbsp;</p>
<p>Змістова лінія &laquo;<strong>Підприємливість та фінансова грамотність&raquo;</strong> націлена на розвиток лідерських ініціатив, здатність успішно діяти в технологічному швидкозмінному середовищі, забезпечення кращого розуміння молодим поколінням українців практичних аспектів фінансових питань (здійснення заощаджень, інвестування, запозичення, страхування, кредитування тощо).</p>
<p><strong>Учнів 5</strong>&ndash;<strong>6 класів у процесі трудового навчання орієнтують: </strong>на проведення, під час проектування, міні-маркетингового дослідження з метою обґрунтування&nbsp; призначення і конструкції&nbsp; виробу; уміння розрізняти групи товарів, які реалізуються у торговельній мережі;&nbsp; виконання різноманітних технологічних операцій та здатності уміло добирати ті з них, які дозволяють найбільш ефективно розв'язувати практичні завдання; визначення орієнтованої вартості витрачених матеріалів для виготовленого виробу.</p>
<p><strong>Учнів 7</strong>&ndash;<strong>9 класів </strong><strong>у процесі трудового навчання орієнтують: </strong>на формування уміння економно використовувати природні матеріали під час їх обробки; визначати необхідну кількість матеріалів для виготовлення виробу; визначати призначення та функціональність виробу та відповідно розробляти його конструкцію; визначення орієнтовної вартості&nbsp; виробу як готового&nbsp; продукту; добір інструментів та пристосувань відповідно до визначених завдань.</p>
<p>Трудове навчання розв'язує внутрішньо предметні завдання, що пов'язані з формуванням в учнів проектно-технологічної компетентності.&nbsp;</p>
<p><strong>Проектно-технологічна компетентність</strong> &ndash; це здатність учня застосовувати знання, уміння, навички у процесі проектно-технологічної діяльності учнів для виготовлення виробу (або надання послуги) від творчого задуму до його втілення у готовий продукт (послугу)&nbsp; за обраною технологією.&nbsp;</p>
<p>Навчальний процес зорієнтований на кінцевий результат у вигляді<strong><em> очікуваних результатів навчально-пізнавальної діяльності учнів</em></strong>, який розміщено у лівій частині програми, в однойменній колонці.&nbsp; Навчальний матеріал з вище згаданих наскрізних змістових ліній можна побачити, як виділений курсивом текст&nbsp;&nbsp; у цій колонці.</p>
<p>Навчальна програма з трудового навчання для 5 &ndash; 9 класів розроблена відповідно до вимог Державного стандарту базової та повної загальної середньої освіти, затвердженого постановою Кабінету Міністрів України №&nbsp;1392 від 23 листопада 2011 р. та Типових навчальних планів загальноосвітніх навчальних закладів ІІ ступеня затверджених наказом Міністерства освіти і науки, молоді та спорту України від 03.04.2012 № 409, відповідно до яких на вивчення трудового навчання в усіх загальноосвітніх навчальних закладах відводиться у 5 &ndash; 6 класах 2 год. на тиждень, у 7 &ndash; 9 класах 1 год. на тиждень.</p>
<p>Програма характеризується спрямованістю на реалізацію принципу варіативності, який передбачає планування навчального матеріалу відповідно до матеріально-технічного та кадрового забезпечення навчального процесу, віково-статевих особливостей учнів та їхніх інтересів.</p>
<p>Трудове навчання у 5 &ndash; 9 класах базується на практичній діяльності учнів. <strong>На кожному уроці має бути практична робота.</strong> Її зміст визначається вчителем самостійно залежно від теми уроку та виду робіт, що виконуватимуться під час уроку. Засвоєння теоретичного матеріалу доцільно проводити під час практичних робіт, не витрачаючи на це окремого навчального часу. Однак, не виключається можливість проведення уроків засвоєння нових знань, під час яких учитель може розкрити навчальний матеріал усього модуля, або його окремої частини. Такі уроки в навчальному процесі можуть бути поодинокими.</p>
<p>Під час роботи у навчальній майстерні на кожному уроці треба звертати увагу на дотримання учнями правил безпечної роботи, виробничої санітарії й особистої гігієни, навчати їх тільки безпечних прийомів роботи, ознайомлювати із заходами попередження травматизму.</p>
<p>Навчальна програма містить обов&rsquo;язкову для вивчення складову та варіативну складову.</p>
<p><strong>Результатом діяльності учнів при вивченні кожного блока обов&rsquo;язкової для вивчення складової програми модуля має бути виріб, а будь-якого варіативного модуля &ndash; проект.</strong></p>
<p>Резерв часу, передбачений програмою, вчитель може використати на підсилення окремих складових навчальної програми на свій вибір.</p>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>