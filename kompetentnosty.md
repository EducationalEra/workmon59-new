<div id="hypercomments_widget" class="js-hypercomments-widget invisible"></div>

Ключові та предметні компетентності
=============================================

<p>Предмет трудове навчання має значні можливості у формуванні <strong><em>ключових</em></strong> і <strong><em>предметних</em></strong> компетентностей.</p>
<p><strong><em>Ключова компетентність</em></strong> &ndash; це знання уміння і навички у комплексі із сформованою життєвою позицією учня.</p>
<p>У формуванні ключових компетентностей беруть участь усі навчальні предмети, інтегруючи процес навчання навколо них. Кожен предмет маючи власний компетентнісний потенціал вносить свою лепту у формування ключових компетентностей, тобто у творення навчального середовища української школи.</p>

<p align="center"><b>Компетентнісний потенціал трудового навчання</b></p>

<table>
  <tr>
    <td width="10%" align="center"></td>
    <td width="45%" align="center"><b>Ключові компетентності</b></td>
    <td width="45%" align="center"><b>Компоненти</b></td></td>
  </tr>
  <tr>
<td width="10%" style="vertical-align:top !important;">1</td>
<td width="45%" style="vertical-align:top !important;">Спілкування державною (і рідною у разі відмінності) мовами</td>
    <td width="45%" style="vertical-align:top !important;">
<p><strong>Уміння:</strong></p>
<p>усно та письмово оперувати технологічними поняттями, фактами;</p>
<p>обговорювати питання, пов&rsquo;язані з реалізацією проекту;</p>
<p>ділитися власними ідеями, думками, коментувати та оцінювати власну діяльність і діяльність інших; шукати, використовувати і критично оцінювати інформацію в технічній літературі, підручниках, посібниках, технологічній документації, періодичних виданнях, у мережі Інтернет;</p>
<p>обґрунтовувати технології проектування та виготовлення виробу.</p>
<p><strong>Ставлення:</strong></p>
<p>усвідомлення важливості розвитку української технічної і технологічної термінології та номенклатури;</p>
<p>розуміння можливостей державної / рідної мови для виконання завдань у різних сферах, пошанування висловлювань інших людей, толерантність.</p>
<p><strong>Навчальні ресурси:</strong></p>
<p>інтерактивні методи навчання; робота в парах, групах; проекти.</p>
</td>
  </tr>
  <tr>
<td width="10%" style="vertical-align:top !important;">2</td>
<td width="45%" style="vertical-align:top !important;">Спілкування іноземними мовами</td>
    <td width="45%" style="vertical-align:top !important;">
<p><strong>Уміння:</strong></p>
<p>розуміти технічні записи іноземною мовою на інструкціях, читати технологічні карти;</p>
<p>шукати, використовувати і критично оцінювати інформацію іноземною мовою для виконання завдань, презентувати проект іноземною мовою.</p>
<p><strong>Ставлення:</strong></p>
<p>розуміння можливостей застосування іноземних мов для ефективної діяльності.</p>
<p><strong>Навчальні ресурси:</strong></p>
<p>індивідуальна робота, робота в парах та групах; проекти.</p>
</td>
  </tr>
  <tr>
<td width="10%" style="vertical-align:top !important;">3</td>
<td width="45%" style="vertical-align:top !important;">Математична компетентність</td>
    <td width="45%" style="vertical-align:top !important;">
<p><strong>Уміння:</strong></p>
<p>застосовувати математичні (числові та геометричні) методи для виконання</p>
<p>технологічних завдань у різних сферах діяльності, розуміти, використовувати і будувати прості математичні моделі для вирішення технологічних проблем.</p>
<p><strong>Ставлення:</strong></p>
<p>пошанування істини.</p>
<p><strong>Навчальні ресурси:</strong></p>
<p>розрахунки для визначення необхідної кількості матеріалів, габаритних розмірів, вартості виробу; використання вимірювальних пристроїв; виготовлення креслеників.</p>
</td>
  </tr>
  <tr>
<td width="10%" style="vertical-align:top !important;">4</td>
<td width="45%" style="vertical-align:top !important;">Основні компетентності у природничих науках і технологіях</td>
    <td width="45%" style="vertical-align:top !important;">
<p><strong>Уміння:</strong></p>
<p>розумно та раціонально користуватися природними ресурсами, економно використовувати матеріали;</p>
<p>порівнювати фізико-механічні властивості конструкційних матеріалів, обґрунтовувати технології проектування та виготовлення виробу, намагатися організовувати безвідходне виробництво, вторинну переробку матеріалів;</p>
<p>аналізувати, формулювати гіпотези, збирати дані, проводити експерименти, аналізувати та узагальнювати результати;</p>
<p>використовувати наукові відомості для досягнення мети, обґрунтованого рішення чи висновку.</p>
<p><strong>Ставлення:</strong></p>
<p>усвідомлення ролі навколишнього середовища для життя і здоров&rsquo;я людини;</p>
<p>розуміння важливості грамотної утилізації відходів виробництва;</p>
<p>шанобливе ставлення до природи, праці.</p>
<p><strong>Навчальні ресурси:</strong></p>
<p>добір конструкційних матеріалів, обґрунтування технологій проектування та виготовлення виробу.</p>
</td>
  </tr>
  <tr>
<td width="10%" style="vertical-align:top !important;">5</td>
<td width="45%" style="vertical-align:top !important;">Інформаційно-цифрова компетентність</td>
    <td width="45%" style="vertical-align:top !important;">
<p><strong>Уміння:</strong></p>
<p>безпечно використовувати соціальні мережі для обговорення ідей, пов&rsquo;язаних із виконанням технологічних проектів, критично застосовувати</p>
<p>інформаційно-комунікаційні технології для створення, пошуку, обробки, обміну інформацією, етично працювати з інформацією (авторське право, інтелектуальна власність тощо).</p>
<p><strong>Ставлення:</strong></p>
<p>повага до авторського права та інтелектуальної власності, толерантність.</p>
<p><strong>Навчальні ресурси:</strong></p>
<p>робота з цифровими пристроями під час вибору моделей-аналогів, пошуку технологій виготовлення та оздоблення виробів, виконання ескізів та креслеників, створення презентаційних матеріалів.</p>
</td>
  </tr>
  <tr>
<td width="10%" style="vertical-align:top !important;">6</td>
<td width="45%" style="vertical-align:top !important;">Уміння вчитися впродовж життя</td>
    <td width="45%" style="vertical-align:top !important;">
<p><strong>Уміння:</strong></p>
<p>формулювати власну потребу в навчанні, шукати та застосовувати потрібну інформацію для реалізації проекту, організовувати навчальний процес (власний і колективний), зокрема шляхом ефективного керування ресурсами та</p>
<p>інформаційними потоками, визначати навчальні цілі та способи їх досягнення.</p>
<p><strong>Ставлення:</strong></p>
<p>допитливість, прагнення пізнавати нове, експериментувати, відвага і терплячість.</p>
<p><strong>Навчальні ресурси:</strong></p>
<p>робота з інформаційними джерелами, пошук технологій виготовлення та оздоблення виробів, створення презентаційних матеріалів, самоаналіз власної діяльності та аналіз діяльності інших.</p>
</td>
  </tr>
  <tr>
<td width="10%" style="vertical-align:top !important;">7</td>
<td width="45%" style="vertical-align:top !important;">Ініціативність і підприємливість</td>
    <td width="45%" style="vertical-align:top !important;">
<p><strong>Уміння:</strong></p>
<p>проектувати власну професійну діяльність відповідно до своїх схильностей, переваг і недоліків, мислити творчо, генерувати нові ідеї й ініціативи та втілювати їх у життя для підвищення власного добробуту і для розвитку суспільства</p>
<p>та держави;</p>
<p>формулювати цілі і завдання, розробляти план для їх досягнення, прогнозувати і нівелювати ризики; ухвалювати рішення й оцінювати їх ефективність,</p>
<p>раціонально використовувати ресурси.</p>
<p><strong>Ставлення:</strong></p>
<p>впевненість під час реалізації власних ідей, визнання своїх талантів, здібностей, умінь і демонстрація їх у праці та творчості;</p>
<p>здатність брати на себе відповідальність за кінцевий результат власної та колективної діяльності, ініціативність, відкритість до нових ідей.</p>
<p><strong>Навчальні ресурси:</strong></p>
<p>планування та виконання завдання (індивідуального і колективного), розроблення проекту, його реалізація, зустрічі з успішними підприємцями, екскурсії на виробництво</p>
</td>
  </tr>
  <tr>
<td width="10%" style="vertical-align:top !important;">8</td>
<td width="45%" style="vertical-align:top !important;">Соціальна та громадянська компетентності</td>
    <td width="45%" style="vertical-align:top !important;">
<p><strong>Уміння:</strong> працювати з іншими на результат, попереджувати і розв&rsquo;язувати конфлікти, досягати компромісу, безпечно поводитися з інструментами та обладнанням.</p>
<p><strong>Ставлення:</strong></p>
<p>усвідомлення цінності праці та працьовитості для досягнення добробуту; розуміння важливості виконання різних соціальних ролей в групах;</p>
<p>відповідальність, пошанування думок інших людей, толерантність.</p>
<p><strong>Навчальні ресурси:</strong></p>
<p>інтерактивні методи навчання; соціальні проекти.</p>
</td>
  </tr>
  <tr>
<td width="10%" style="vertical-align:top !important;">9</td>
<td width="45%" style="vertical-align:top !important;">Обізнаність та самовираження у сфері культури</td>
    <td width="45%" style="vertical-align:top !important;">
<p><strong>Уміння:</strong></p>
<p>виражати власні ідеї, досвід та почуття за допомогою виготовлених виробів, зокрема творів декоративно-ужиткового мистецтва, популяризувати декоративно-ужиткове мистецтво та майстрів своєї громади, рідного краю;</p>
<p>досліджувати технології виготовлення таких виробів.</p>
<p><strong>Ставлення:</strong></p>
<p>шанобливе ставлення до народних звичаїв, традицій;</p>
<p>готовність зберігати і розвивати традиційні технології виготовлення виробів декоративно-ужиткового мистецтва.</p>
<p><strong>Навчальні ресурси:</strong></p>
<p>відвідування виставок творів декоративно-ужиткового мистецтва, майстрів декоративно-ужиткового мистецтва; участь у соціальних проектах.</p>
</td>
  </tr>
  <tr>
<td width="10%" style="vertical-align:top !important;">10</td>
<td width="45%" style="vertical-align:top !important;">Екологічна грамотність і здорове життя.</td>
    <td width="45%" style="vertical-align:top !important;">
<p><strong>Уміння: </strong></p>
<p>Безпечно організувати процес зміни навколишнього середовища для власного здоров&rsquo;я та довкілля;</p>
<p>розрізняти штучні матеріали як шкідливі та володіти прийомами їх безпечного застосування; безпечно користуватися побутовими приладами.</p>
<p><strong>Ставлення:</strong></p>
<p>Шанобливе і економне ставлення до конструкційних матеріалів природного походження;</p>
<p>усвідомлення безпечної організації власної навчально-пізнавальної та проектної діяльності.</p>
<p><strong>Навчальні ресурси:</strong></p>
<p>Проектування та виготовлення виробів з конструкційних матеріалів хімічного походження. Організація робочого місця під час виконання технологічних операцій, опорядження та оздоблення виробів. </p>
</td>
  </tr>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>