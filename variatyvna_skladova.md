<div id="hypercomments_widget" class="js-hypercomments-widget invisible"></div>

Варіативна складова
=============================================

<p>Освоєння варіативних модулів здійснюється на основі проектно-технологічної діяльності. Вивчення варіативного модуля ґрунтується на обраній учителем спільно з учнями технології, за допомогою якої відбувається виготовлення проектованого виробу. Нижче наведено план-схему для вивчення обраної технології.</p>
<p>Кількість годин на вивчення кожного розділу варіативного модуля, як от: теоретичний матеріал, операції, перелік і зміст практичних робіт тощо, що будуть вивчатись, їх послідовність і кількість обирається учителем самостійно з урахуванням індивідуальних можливостей і здібностей учнів.</p>
<p>У 5&nbsp;&ndash; 6 класах вивчається по 3 варіативні модулі, на кожен із яких відводиться по 12 годин, у 7&nbsp;&ndash; 9 класах вивчається по 2 варіативних модулі по 8 годин.&nbsp;</p>
<p>Будь-який варіативний модуль для 5&nbsp;&ndash; 6 класів можна обрати лише один раз у 5 чи 6 класі. Відповідно і в 7&nbsp;&ndash; 8 класах будь-який варіативний модуль можна обрати лише один раз у 7 чи у&nbsp; 8&nbsp; класі.&nbsp;</p>
<p>У 9 класі учні вивчають &nbsp;1 варіативний модуль &ndash; 16 годин:&nbsp; Підсумковий проект. Проектування та виготовлення виробу з використанням різних технологій.</p>
<p>&nbsp;Необхідна проектна документація&nbsp; (зображення виробу, розрахунок матеріалів, послідовність виготовлення тощо) учнями 5&nbsp;&ndash; 8 класів виконується в робочих зошитах. При виконанні проектів учні 9 класу збирають матеріали (зображення виробу, зображення виробів-аналогів з їх аналізом, вибір та розрахунок матеріалів, відповідний план реалізації проекту тощо) у проектну папку.</p>
<p>Перелік тем варіативних модулів об&rsquo;єднаний у групи для 5&ndash;6 класів та 7&ndash;8 класів. Для вивчення варіативних модулів в класах що поділяються на підгрупи вчитель може вибирати будь-який модуль, а для класів що не поділяються на підгрупи &ndash; лише модулі зазначені зірочкою (*).</p>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>